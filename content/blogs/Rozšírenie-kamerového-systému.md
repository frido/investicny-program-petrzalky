---
title: "Rozšírenie Kamerového Systému"
date: 2020-06-05T15:03:09+02:00
draft: false
categories: ["projekt"]
source: https://www.petrzalka.sk/wp-content/uploads/2019/05/MZ-Projekt-Roz%C5%A1%C3%ADrenie-kamerov%C3%A9ho-syst%C3%A9mu.pdf
amount: 28 675,20
amountAll: 118 675,20
schedule: 
- title: Materiál na rokovanie MZ
  dateReal: 28. máj 2019
- title: Koniec realizácie projektu
  dateReal: 31 december 2019
---

Cieľom projektu **„Rozšírenie kamerového systému v mestskej časti BratislavaPetržalka“** je vytvorenie podmienok, ktoré zabezpečia zvýšenie bezpečnosti obyvateľov
i širokej verejnosti, ochrany zdravia a majetku, ako aj zníženie kriminality a predchádzanie
páchania kriminality a inej protispoločenskej činnosti. V rámci projektu sa mestská časť
Bratislava-Petržalka zameriava na rozšírenie existujúceho systému bezpečnostných kamier
a to umiestnením 13 nových kamier v 8 lokalitách mestskej časti. Nové bezpečnostné kamery
budú vybavené príslušným hardverovým a softverovým vybavením, inštaláciou súvisiacej
kabeláže prenosovej sústavy signálu s napojením na obslužné miesto mestskej polície, čím sa
dosiahne kontinuálne monitorovanie a uchovávanie záznamov z exponovaných lokalít
mestskej časti. Zabezpečenie kamerového systému bude zamerané na včasnú identifikáciu
trestnej činnosti a inej protispoločenskej činnosti v lokalitách s vyššou mierou pouličnej
kriminality.

**Celkový rozpočet na realizáciu projektu predstavuje sumu 118 675,20 € s DPH**,
pričom spolufinancovanie mestskej časti Bratislava-Petržalka je vo výške **28 675,20 € s DPH**.
Termín realizácie projektu je do **31.12.2019**.

Výber lokalít, ktorých pokrytie kamerovým bezpečnostným systémom je predmetom
žiadosti o dotáciu, je nasledovný: Základná škola Budatínska 61, Základná škola
Černyševského 8, Základná škola Dudova 2, Základná škola Holíčska 50, Základná škola
Pankúchova 4, Základná škola Prokofievova 5, Základná škola Tupolevova 20, Budova
magistrátu hl. mesta SR Bratislava, Blagoevova 9.

Výber lokalít umiestnenia kamier konzultovala mestská časť Bratislava-Petržalka
s Okresným riaditeľstvom policajného zboru v Bratislave V. V rámci vybraných základných
škôl uvádzame štatistické údaje z Okresného riaditeľstva policajného zboru v Bratislave V,
ktoré poukazujú na rušenie verejného poriadku v areáloch ZŠ a v ich okolí za rok 2018:

| LOKALITA | OZNAMY – rušenie nočného pokoja, a pod. | PRIESTUPKY | ULIČNÁ TRESTNÁ ČINNOSŤ |
| ---       | ---                                    | ---          | ---                |   
| ZŠ Prokofievova | 8 | 2 | 4
| ZŠ Dudova | 8 | 4 | 2
| ZŠ Černyševského | 15 | 1 | 12
| ZŠ Tupolevova | 14 | 1 | 11
| ZŠ Budatínska | 28 | 2 | 25
| ZŠ Pankúchova | 7 | 3 | 1
| ZŠ Holíčska | 19 | 5 | 11

Konkrétne ZŠ vytipovali riaditelia obvodných oddelení Policajného zboru Bratislava
Petržalka – sever, stred a juh, a to vzhľadom na bezpečnostnú situáciu (kde má osadenie
bezpečnostných kamier opodstatnenie).

Umiestnením exteriérových kamier na budovách siedmych ZŠ chce mestská časť
Bratislava-Petržalka predísť páchaniu trestných činov a priestupkov a zabezpečiť tak
prevenciu kriminality v areáloch ZŠ, ako aj prevencii pouličnej kriminality v rámcipriľahlých ulíc v blízkosti predmetných ZŠ.

Ďalším z objektov, na ktorom mestská časť plánuje inštaláciu bezpečnostnej kamery,
je budova Oddelenia miestnych daní a poplatkov magistrátu hl. mesta SR Bratislava na
Blagoevovej ul. č.9. V tesnej blízkosti tejto mestská časť vybudovala ihrisko pre viacnásobne
postihnuté a handicapované deti a dospelých. V nadväznosti na realizáciu kamerového
systému má mestská časť za cieľ dohliadať na poriadok v rámci predmetného ihriska
a vyvarovať sa tak prípadnému vandalizmu či kriminalite. V tejto súvislosti požiadala mestská
časť magistrát hl. mesta SR Bratislavy u súhlas s osadením kamery na vyššie spomínanej
budove.

Projekt rozšírenia kamerového systému rieši širokospektrálnu problematiku súvisiacu
s prevenciou kriminality a inej protispoločenskej činnosti. Realizáciou projektu sa umožní:

* preventívne pôsobenie na príčiny a podmienky výskytu kriminality páchanej na verejných priestranstvách a podpora ich objasňovania;
* operatívne vyrozumenie príslušných orgánov, ako aj včasné zásahy a pomoc občanom a návštevníkom mestskej časti;
* zabezpečenie zlepšenia ochrany života, zdravia a majetku obyvateľov a návštevníkov mestskej časti, ochrana majetku mestskej časti, inštitúcií, organizácií ako i podnikateľských subjektov sídliacich a pôsobiacich v mestskej časti Bratislava-Petržalka. 

Po ukončení realizácie hlavných aktivít projektu budú v ďalších rokoch výstupmi tieto
ukazovatele:

**Kvantitatívne ukazovatele:**

13 bezpečnostných kamier, ktoré budú dlhodobo využívané pri zabezpečovaní
verejného poriadku ako aj pri prevencii a pri objasňovaní prípadov pouličného
protispoločenského konania.

Starostlivosť o verejný poriadok v mestskej časti Bratislava-Petržalka
a dodržiavanie všeobecne záväzných predpisov zabezpečuje Okrsková stanica
mestskej polície Bratislava-Petržalka, ktorá využíva kamerový monitorovací
systém v tejto bratislavskej mestskej časti, napojený na pracovisko mestskej
polície.

Tento bude v spolupráci samosprávy a mestskej polície udržiavaný a podľa
potreby dopĺňaný. 

**Kvalitatívne ukazovatele:**

Zvýšenie bezpečnosti a ochrany života, zdravia a majetku obyvateľov a širokej
verejnosti mestskej časti Bratislava-Petržalka, zlepšenie podmienok na výkon
kontroly verejného poriadku

# Dôvodová správa
Ministerstvo vnútra SR vyhlásilo dňa 29.03.2019 Výzvu číslo II KMV 2019 na
predkladanie žiadostí o poskytnutie dotácie zo štátneho rozpočtu prostredníctvom rozpočtovej
kapitoly Ministerstva vnútra SR (ďalej len MV SR) na podporu aktivít v oblasti prevencie
kriminality a boja proti kriminalite podľa § 2 písm. d) zákona č. 526/2010 Z. z. o poskytovaní
dotácií v pôsobnosti MV SR v znení neskorších predpisov.

Termín uzávierky na prekladanie žiadostí stanovilo MV SR do 45 dní odo dňa
zverejnenia výzvy, čo pripadlo na 13.05.2019, pričom mestská časť Bratislava-Petržalka sa do
danej výzvy zapojila s projektom „Rozšírenie kamerového systému v mestskej časti
Bratislava-Petržalka“.
